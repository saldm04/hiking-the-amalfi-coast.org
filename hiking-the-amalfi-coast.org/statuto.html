<!DOCTYPE html>
<html lang="it">
<head>
  <meta charset="UTF-8">
  <title>Hiking The Amalfi Coast - Statuto</title>
  <!-- Bootstrap CSS -->
  <link href="https://cdn.jsdelivr.net/npm/bootstrap@5.3.0/dist/css/bootstrap.min.css" rel="stylesheet">
  <!-- Foglio di stile personalizzato -->
  <link rel="stylesheet" href="assets/css/style.css">
  <meta name="viewport" content="initial-scale=1, width=device-width">
  <meta name="description" content="Statuto dell'Associazione di promozione sociale Hiking The Amalfi Coast.">
  <link rel="icon" type="image/x-icon" href="favicon.ico">
</head>
<body>

<!-- Include navbar -->
<div id="navbar-placeholder"></div>

<div class="container my-5">
  <h1 class="mb-4">Statuto dell'Associazione di promozione sociale Hiking The Amalfi Coast</h1>

  <p class="fw-bold">SCOPI E FINALITÀ:</p>

  <p><strong>Articolo 1) – COSTITUZIONE</strong> - È costituita l'associazione di promozione sociale “Hiking the Amalfi Coast”, nel rispetto delle norme dettate dal Codice Civile (artt. 14-42, in particolare art. 36), con sede in Via De Jusola, 5 a Maiori (SA). Essa è retta dal presente statuto e dalle vigenti norme di legge in materia. Mediante specifica delibera del Consiglio Direttivo possono essere istituite diverse sedi operative e/o modificata la sede legale ed operativa principale. L’associazione è disciplinata dal presente statuto ed opera nel rispetto del Decreto Legislativo 3 luglio 2017 n. 117 e s.m.i., delle relative norme di attuazione, della legge regionale e dei principi generali dell’ordinamento giuridico. L’assemblea può deliberare l’eventuale regolamento di esecuzione dello statuto per disciplinare gli aspetti organizzativi più particolari.</p>

  <p><strong>Articolo 2) - ATTIVITÀ</strong> - L’Associazione può svolgere attività ricreative e culturali, nonché nei settori dello sport, comprese quelle discipline ed attività di carattere educativo, pedagogico e di promozione sociale, attività di utilità sociale a favore degli associati così come di terzi, senza finalità di lucro e nel pieno rispetto della libertà e della dignità degli associati, ispirandosi ai principi di democrazia e di uguaglianza dei diritti di tutti. Sono comprese anche le attività commerciali propedeutiche e/o collegate, nel rispetto delle leggi e dei regolamenti vigenti in materia di associazioni. La durata dell’Associazione è illimitata. L’Associazione non ha scopo di lucro e persegue finalità civiche, solidaristiche e di utilità sociale attraverso lo svolgimento continuato di attività di interesse generale, ai sensi dell’Art. 5 del D.Lgs. 3 luglio 2017 n. 117, così come modificato dall’art. 3 del D.Lgs. 3 agosto 2018 n. 105, finalizzate a promuovere in ogni sua manifestazione lo sviluppo dell'escursionismo culturale e naturalistico, anche di tipo esperienziale, attraverso il ripristino di reti sentieristiche, cartografia, guide, supporti tecnologici e pubblicazioni, nonché a coordinare ogni attività e iniziativa di protezione e conservazione della sentieristica dei Monti Lattari.</p>

  <p>In particolare, per la realizzazione dello scopo prefisso e nell'intento di agire in favore di tutta la collettività, l'Associazione si propone di:</p>
  <ul>
    <li>ripristinare e pulire percorsi e sentieri;</li>
    <li>manutenere la segnaletica dei sentieri locali;</li>
    <li>organizzare camminate guidate;</li>
    <li>organizzare eventi culturali anche in collaborazione con altri soggetti, finalizzati alla promozione del territorio;</li>
    <li>svolgere ogni altra attività connessa o affine a quelle sopra elencate e compiere, sempre nel rispetto della normativa di riferimento, ogni atto o operazione contrattuale necessaria o utile alla realizzazione diretta o indiretta degli scopi istituzionali.</li>
  </ul>
  <p>Le attività di cui al comma precedente, o quelle ad esse direttamente connesse, sono rivolte in prevalenza verso i terzi e sono svolte in modo continuativo, prevalentemente tramite prestazioni personali, volontarie e gratuite dei propri aderenti. In caso di necessità è possibile assumere lavoratori dipendenti o avvalersi di prestazioni di lavoro autonomo, anche ricorrendo ai propri associati nei limiti previsti dal Nuovo Codice del Terzo Settore. L’Associazione potrà esercitare attività diverse da quelle di interesse generale, ma ad esse strumentali e secondarie, secondo quanto previsto dalla normativa vigente in materia di terzo settore e secondo le modalità individuate dal Consiglio Direttivo. L’associazione può esercitare, a norma dell’art. 6 del Codice del terzo settore, attività diverse da quelle di interesse generale, secondarie e strumentali rispetto a queste ultime, secondo criteri e limiti definiti con apposito Decreto ministeriale, individuati dall’organo di amministrazione. Inoltre, l’associazione può realizzare attività di raccolta fondi, nel rispetto dei principi di verità, trasparenza e correttezza nei confronti dei sostenitori e del pubblico, conformemente alle disposizioni contenute nell’art. 7 del D.Lgs. 117/2017. Le previsioni contenute nel presente articolo che risultassero incompatibili con la qualifica di ONLUS, come le ulteriori finalità perseguite e le attività diverse dall’art. 10 del D.Lgs. 460/97, acquisiranno efficacia a decorrere dal termine indicato nella norma transitoria. L’associazione di promozione sociale opera nel territorio della Costiera Amalfitana e dei Monti Lattari.</p>

  <p><strong>Articolo 3) – COMPITI</strong> - Sono compiti dell’Associazione:</p>
  <ul>
    <li>organizzare eventi, laboratori, fiere e mercati, conferenze, workshop, corsi di formazione, degustazioni, concorsi, incontri con la stampa e convegni rivolti alla realizzazione dello scopo sociale;</li>
    <li>avanzare proposte agli enti pubblici per promuovere e diffondere le suddette attività;</li>
    <li>organizzare attività didattiche rivolte agli associati per la ricerca e l’approfondimento delle tematiche inerenti alle attività istituzionali;</li>
    <li>promuovere, diffondere e praticare ogni attività culturale, artistica, ricreativa e del tempo libero, al fine di favorire i contatti tra soci e completare i programmi di formazione e le iniziative di studio;</li>
    <li>istituire centri estivi ed invernali con finalità culturali, ricreative e del tempo libero;</li>
    <li>organizzare e promuovere convegni, congressi, viaggi, corsi, centri di studio e addestramento nel campo educativo, ricreativo e del tempo libero;</li>
    <li>gestire e possedere, prendere o dare in locazione qualsiasi tipo di impianto, sia immobile che mobile, stipulare accordi con altre associazioni o terzi, nonché trasferire la propria sede o aprire sedi secondarie in Italia o all’estero, compiendo ogni operazione di natura mobiliare, immobiliare e finanziaria ritenuta utile, necessaria e pertinente;</li>
    <li>porre in essere operazioni di natura commerciale in conformità alla normativa vigente per enti non commerciali, come le attività commerciali propedeutiche e/o collegate;</li>
    <li>offrire opportunità di aggregazione, impegno e crescita civile e morale, promuovendo integrazione sociale, culturale, educativa e ricreativa;</li>
    <li>partecipare, con contributi di carattere culturale, alla vita della collettività, potendo richiedere sovvenzioni, finanziamenti, contributi e sponsorizzazioni da enti privati e pubblici;</li>
    <li>affiancare enti, istituzioni e associazioni di volontariato aventi finalità analoghe a quelle dell’Associazione;</li>
    <li>avvalersi di collaboratori esterni (es. attori, scenografi, tecnici, informatici, cantanti, musicisti, artisti, insegnanti, operatori sociali, educatori) in base alle necessità;</li>
    <li>gestire strutture e spazi pubblici o privati, scambi internazionali;</li>
    <li>gestire direttamente teatri, spazi dedicati all’arte, scuole di musica, studi di registrazione e laboratori, anche su interi stabili dati in gestione all’Associazione;</li>
    <li>fornire servizi di bar e di ristorazione ai propri soci;</li>
    <li>esercitare ogni altra attività connessa o affine agli scopi sopra fissati;</li>
    <li>partecipare a società e consorzi le cui attività si integrino con quelle dell’Associazione;</li>
    <li>stimolare lo spirito d’amicizia e di solidarietà tra i cittadini;</li>
    <li>stimolare lo sviluppo locale attraverso forme di cooperazione, aggregazione e confronto tra soggetti economici privati e pubblici;</li>
    <li>avvalersi di ogni strumento utile al raggiungimento degli scopi sociali, in particolare collaborando con enti locali tramite convenzioni e partecipando ad altre associazioni, società o enti aventi finalità analoghe o connesse;</li>
    <li>compiere qualsiasi operazione economica o finanziaria, mobiliare o immobiliare, per il miglior raggiungimento dei propri fini;</li>
    <li>esercitare, esclusivamente per scopo di autofinanziamento e senza fine di lucro, le attività marginali previste dalla legislazione vigente;</li>
    <li>attuare ogni altra iniziativa o attività necessaria o opportuna al raggiungimento degli scopi sopra enunciati;</li>
    <li>rispettare i principi di pari opportunità tra uomini e donne e i diritti inviolabili della persona.</li>
  </ul>

  <p><strong>Articolo 4) - ADESIONI</strong> - All’associazione possono aderire, senza alcuna discriminazione, tutti i soggetti che decidono di perseguire lo scopo dell’Associazione e di sottostare al presente statuto. I soci hanno gli stessi diritti e gli stessi doveri; eventuali preclusioni, limitazioni o esclusioni devono essere motivate e strettamente connesse alla necessità di perseguire le finalità di promozione sociale dell’Associazione. Possono essere soci sia persone fisiche che persone giuridiche private senza scopo di lucro o economico. Il numero degli aderenti è illimitato. Sono membri dell’Associazione i soci fondatori e tutte le persone fisiche che si impegnano a contribuire alla realizzazione degli scopi dell’Associazione. In caso di domande di ammissione presentate da minorenni, queste dovranno essere controfirmate dal titolare della responsabilità genitoriale. In caso di domanda da parte di soggetti diversi dalle persone fisiche, la richiesta dovrà essere presentata dal legale rappresentante. La qualifica di socio ha carattere permanente e può venir meno solo nei casi previsti dall’Art. 5. Non sono ammesse adesioni che violino tale principio, introducendo criteri di ammissione o esclusione strumentalmente limitativi dei diritti. All’Associazione possono aderire tutti i cittadini di entrambi i sessi; tutti i soci maggiorenni, al momento dell’ammissione, hanno diritto di partecipare alle Assemblee Sociali. Possono diventare soci coloro che abbiano compiuto il 18° anno di età e che, condividendone gli scopi, intendano impegnarsi per la loro realizzazione. È prevista anche la possibilità che vi siano soci minorenni, in questo caso il diritto di voto verrà esercitato dal genitore o da chi ne fa le veci. Il mantenimento della qualifica di socio è subordinato al pagamento della quota associativa annuale nei termini stabiliti dall’assemblea.</p>

  <p><strong>Articolo 5) - SOCI</strong> - Per essere ammessi a socio è necessario presentare domanda di ammissione al Consiglio Direttivo o alla persona da esso incaricata (anche verbalmente), dichiarando l’impegno ad attenersi al presente statuto e alle deliberazioni degli Organi Sociali. L’ammissione a socio, deliberata dal Consiglio Direttivo, è subordinata alla presentazione di una domanda scritta in cui si esplicita l’impegno ad osservare il presente statuto e i regolamenti e le delibere adottate dagli organi dell’Associazione. Il Consiglio Direttivo cura l’annotazione dei nuovi aderenti nel libro dei soci, dopo che questi avranno versato la quota associativa annuale, con contestuale rilascio della tessera associativa. L’eventuale rifiuto della domanda deve essere sempre motivato e comunicato per iscritto; l’aspirante associato non ammesso ha facoltà di fare ricorso contro il provvedimento alla prima Assemblea dei soci che sarà convocata. In caso di domande di ammissione presentate da minorenni, queste dovranno essere controfirmate dal titolare della responsabilità genitoriale. In caso di domanda presentata da soggetti diversi dalle persone fisiche, la richiesta dovrà essere presentata dal legale rappresentante. La qualità di socio si perde per:</p>
  <ul>
    <li>decesso;</li>
    <li>recesso;</li>
    <li>decadenza, per mancato versamento della quota associativa per due anni consecutivi oppure trascorsi 1 mese dal sollecito;</li>
    <li>esclusione, per comportamento contrastante con gli scopi dell’Associazione o per persistenti violazioni degli obblighi statutari, regolamenti e deliberazioni degli Organi Sociali.</li>
  </ul>
  <p>I soci non acquisiscono altri diritti di partecipazione e, segnatamente, non creano quote indivise di partecipazione trasmissibili a terzi (né per successione a titolo particolare o universale, né per atto tra vivi), come previsto dal comma 8 lettera f dell’art. 148 del TUIR. I soci si dividono nelle seguenti categorie:
    <br>a. Fondatori;
    <br>b. Volontari;
    <br>c. Onorari.
  </p>
  <p>I soci fondatori sono coloro che hanno fondato l’Associazione sottoscrivendo l’atto costitutivo; i soci volontari sono coloro che, condividendone le finalità, operano per il loro raggiungimento sottoscrivendo le quote associative; i soci onorari sono quelle persone a cui l’Associazione deve particolare riconoscenza, nominati dall’Assemblea Ordinaria su proposta del Consiglio Direttivo e sono esentati dal pagamento di qualsiasi contributo, pur godendo di tutti i diritti degli altri soci. I soci hanno diritto di frequentare la sede sociale ed eventuali sedi secondarie, secondo le modalità stabilite dal Consiglio Direttivo. I soci fondatori possono essere in un numero massimo di quindici, se rappresentati da persone fisiche, e in un numero massimo di tre nel caso di altre APS.</p>

  <p><strong>Articolo 6) – ATTIVITÀ DELL'ASSOCIATO</strong> - L’associato volontario svolge la propria attività in favore della comunità e del bene comune in modo personale, spontaneo e gratuito, senza fini di lucro, neppure indiretti, e esclusivamente per fini di solidarietà. La qualifica di associato volontario è incompatibile con qualsiasi forma di rapporto di lavoro subordinato o autonomo o con altri rapporti lavorativi retribuiti nell’Associazione. L’attività dell’associato volontario non può essere retribuita in alcun modo, ad eccezione del rimborso delle spese effettivamente sostenute e debitamente documentate, entro i limiti e alle condizioni preventivamente stabilite dall’Associazione. Sono vietati i rimborsi spesa di tipo forfettario.</p>

  <p><strong>Articolo 7) – ESCLUSIONE DEI SOCI</strong> - L’esclusione dei soci è deliberata dal Consiglio Direttivo. Prima di procedere all'esclusione, al socio devono essere contestati per iscritto gli addebiti a suo carico, dandogli facoltà di replica. Il socio ha facoltà di fare ricorso contro il provvedimento alla prima Assemblea dei soci convocata; fino alla data di tale Assemblea, il provvedimento si intende sospeso. L'esclusione diventa operativa con l'annotazione sul libro dei soci, a seguito della delibera dell’Assemblea che ratifica il provvedimento adottato dal Consiglio Direttivo. Il recesso del socio deve essere comunicato per iscritto all’Associazione, che ne prende atto nella prima riunione utile. Il recesso o l’esclusione vengono annotati dal Consiglio nel libro degli associati e il socio receduto o escluso non ha diritto alla restituzione delle quote associative, le quali sono intrasmissibili e non rivalutabili.</p>

  <p><strong>Articolo 8) – COMPITI DEI SOCI</strong> - I soci sono tenuti a:</p>
  <ul>
    <li>osservare il presente statuto, i regolamenti interni e le deliberazioni legalmente adottate dagli organi associativi;</li>
    <li>svolgere la propria attività verso gli altri in modo personale, spontaneo e gratuito, senza fini di lucro;</li>
    <li>astenersi da qualsiasi comportamento in contrasto con gli scopi e le regole dell’Associazione;</li>
    <li>versare la quota associativa;</li>
    <li>contribuire, nei limiti delle proprie possibilità, al raggiungimento degli scopi statutari secondo gli indirizzi degli organi direttivi.</li>
  </ul>

  <p><strong>Articolo 9) - DECADENZA</strong> - I soci cessano di appartenere all’Associazione, vengono espulsi o radiati, nei seguenti casi:</p>
  <ul>
    <li>dimissioni volontarie;</li>
    <li>inadempienza alle disposizioni del presente statuto, regolamenti interni o deliberazioni degli organi sociali;</li>
    <li>morosità nel pagamento della tessera e delle quote sociali senza giustificato motivo;</li>
    <li>radiazione deliberata dalla maggioranza assoluta dei componenti del Consiglio Direttivo, pronunciata contro il socio che commette azioni ritenute disonorevoli o che, con la sua condotta, ostacola il buon andamento dell’Associazione;</li>
    <li>arrechimento di danni morali o materiali all’Associazione.</li>
  </ul>
  <p>Il provvedimento del Consiglio Direttivo dovrà essere ratificato, alla prima occasione, dall’Assemblea Ordinaria. Il socio radiato non può essere riammesso, salvo nel caso dei soci radiati per morosità, che potranno, dietro domanda, essere riammessi previo pagamento di una nuova quota di iscrizione, delibera che spetta alla prima Assemblea dei soci.</p>

  <p class="fw-bold">PATRIMONIO SOCIALE</p>

  <p><strong>Articolo 10) – PATRIMONIO SOCIALE</strong> - L’Associazione trae le risorse economiche per il funzionamento e per lo svolgimento della propria attività da:</p>
  <ul>
    <li>quote e contributi degli associati;</li>
    <li>eredità, donazioni e legati;</li>
    <li>contributi dello Stato, delle regioni, di enti locali, di enti o di istituzioni pubbliche, anche finalizzati al sostegno di specifici e documentati programmi realizzati nell'ambito dei fini statutari;</li>
    <li>contributi dell’Unione Europea e di organismi internazionali;</li>
    <li>entrate derivanti da prestazioni di servizi convenzionati;</li>
    <li>proventi delle cessioni di beni e servizi agli associati e a terzi, anche tramite attività economiche di natura commerciale, ausiliaria e sussidiaria finalizzate al raggiungimento degli obiettivi istituzionali;</li>
    <li>erogazioni liberali degli associati e di terzi;</li>
    <li>entrate derivanti da iniziative promozionali finalizzate al proprio finanziamento (es. feste, sottoscrizioni con premi);</li>
    <li>ogni altra entrata ammessa ai sensi del D.Lgs. 117/2017.</li>
  </ul>
  <p>Il fondo comune, costituito – a titolo esemplificativo e non esaustivo – da avanzi di gestione, fondi, riserve e tutti i beni acquisiti a qualsiasi titolo dall’Associazione, non è mai ripartibile fra gli associati durante la vita dell’Associazione né in caso di scioglimento, salvo diversa destinazione imposta dalla legge. È vietato distribuire, anche indirettamente, utili, avanzi di gestione, fondi, riserve o capitale durante la vita dell’Associazione, a meno che la destinazione o la distribuzione non siano imposte per legge. Gli avanzi di gestione devono essere impiegati per la realizzazione delle attività istituzionali e di quelle ad esse direttamente connesse. L’esercizio finanziario dell’Associazione ha inizio il 1° gennaio e termina il 31 dicembre di ogni anno. Al termine di ogni esercizio, il Consiglio Direttivo redige il bilancio consuntivo o rendiconto e lo sottopone all’approvazione dell’Assemblea dei soci entro 4 mesi. La copia del bilancio consuntivo verrà messa a disposizione di tutti gli associati insieme alla convocazione dell’Assemblea in cui l’approvazione è all’ordine del giorno. I documenti di bilancio sono redatti ai sensi del D.Lgs. 117/2017 e delle relative norme di attuazione. Per le attività di interesse generale prestate, l’Associazione può ricevere soltanto il rimborso delle spese effettivamente sostenute e debitamente documentate.</p>
  <p>Nell’ambito del rendiconto annuale, il Consiglio Direttivo documenta adeguatamente la natura strumentale e secondaria delle attività ex art. 6 del D.Lgs. 117/17.</p>
  <p>Il patrimonio sociale è indivisibile ed è costituito da:</p>
  <ul>
    <li>il patrimonio mobiliare ed immobiliare di proprietà dell’Associazione;</li>
    <li>i contributi di enti ed associazioni, erogazioni, donazioni, lasciti, quote e contributi associativi, proventi derivanti dalle attività organizzate;</li>
    <li>eventuali fondi di riserva.</li>
  </ul>
  <p>All’Associazione è vietato distribuire, anche indirettamente, utili o avanzi di gestione, nonché fondi, riserve o capitale durante la vita dell’Associazione, salvo diversa destinazione imposta dalla legge (come previsto dal comma 8 lettera a dell’art. 148 del TUIR). Le somme versate per la tessera e per le quote sociali non sono rimborsabili in nessun caso. I beni dell’Associazione comprendono beni immobili, beni registrati mobili e beni mobili. I beni immobili e i beni registrati mobili, acquistati dall’Associazione, sono ad essa intestati. I beni immobili, i beni registrati mobili e i beni mobili collocati nella sede dell’Associazione sono elencati nell’inventario, depositato presso la sede e consultabile dagli associati.</p>

  <p class="fw-bold">BILANCIO</p>

  <p><strong>Articolo 11) – BILANCIO</strong> - Il bilancio di esercizio dell’Associazione è annuale e decorre dal 1° gennaio di ogni anno. Esso è redatto ai sensi degli articoli 13 e 87 del D.Lgs. 117/2017 e delle relative norme di attuazione e deve rappresentare in maniera veritiera e corretta l’andamento economico e finanziario dell’Associazione. Il bilancio è predisposto dall’organo di amministrazione, approvato dall’Assemblea Ordinaria entro 4 mesi dalla chiusura dell’esercizio cui si riferisce il consuntivo e depositato presso il Registro Unico Nazionale del Terzo Settore entro il 30 giugno di ogni anno.</p>

  <p><strong>Articolo 12) – PROVENTI</strong> - L’Associazione è senza fini di lucro e i proventi dell’attività non possono, in nessun caso, essere divisi fra gli associati, anche in forme indirette. L’Associazione ha il divieto di distribuire utili, avanzi di gestione, fondi, riserve o capitale durante la propria vita ai sensi dell’art. 8 comma 2 del D.Lgs. 117/2017 e l’obbligo di utilizzare il patrimonio, comprensivo di eventuali ricavi, rendite, proventi ed entrate, esclusivamente per lo svolgimento dell’attività statutaria finalizzata al perseguimento delle finalità previste. Il residuo attivo del rendiconto dovrà essere reinvestito nell’Associazione per gli scopi istituzionali o per l’acquisto/rinnovo degli impianti, attrezzature, beni mobili e immobili necessari, o utilizzato secondo le disposizioni di legge vigenti. Il bilancio sociale è redatto nei casi e nei modi previsti dall’art. 14 del D.Lgs. 117/2017.</p>

  <p class="fw-bold">ORGANI DELL'ASSOCIAZIONE</p>

  <p><strong>Articolo 13) – ORGANI DELL’ASSOCIAZIONE</strong> - Sono organi dell’Associazione:</p>
  <ul>
    <li>l’Assemblea dei soci;</li>
    <li>l’Organo di amministrazione;</li>
    <li>il Presidente;</li>
    <li>il Revisore Unico dei Conti o il Collegio dei Revisori (organo facoltativo);</li>
    <li>l’Organo di Controllo (organo facoltativo).</li>
  </ul>
  <p>L’elezione degli organi dell’Associazione non può essere in alcun modo vincolata o limitata, nel rispetto della massima libertà di partecipazione all’elettorato attivo e passivo.</p>

  <p class="fw-bold">ASSEMBLEA</p>

  <p><strong>Articolo 14) – ASSEMBLEA</strong> - L’Assemblea generale degli associati è il massimo organo deliberativo dell’Associazione ed è convocata in sessioni ordinarie e straordinarie. Essa è l’organo sovrano dell’Associazione e l’organo di amministrazione attua le decisioni assunte. Hanno diritto di voto gli associati maggiorenni in regola con il versamento della quota associativa dell’anno in corso. Ogni associato può farsi rappresentare da un altro associato mediante delega scritta (non superiore a 5 deleghe per persona). L’Assemblea viene convocata dal Presidente dell’organo di amministrazione almeno una volta all’anno per l’approvazione del bilancio o rendiconto consuntivo e ogniqualvolta lo stesso Presidente o almeno tre membri del Comitato Direttivo o un decimo degli associati ne ravvisino l’opportunità. Essa è presieduta dal Presidente dell’organo direttivo o, in sua assenza, dal Vicepresidente, oppure da altro membro eletto dai presenti. Le convocazioni devono essere effettuate mediante avviso scritto, in forma cartacea e/o informatica, da recapitarsi almeno 15 giorni prima della data della riunione. L’Assemblea è validamente costituita in prima convocazione quando è presente o rappresentata almeno la metà dei soci; in seconda convocazione, che non può avere luogo nello stesso giorno, è validamente costituita qualunque sia il numero dei soci intervenuti, trascorsi almeno 30 minuti dall’orario di convocazione. Le deliberazioni dell’Assemblea ordinaria sono adottate a maggioranza dei voti.</p>

  <p><strong>Articolo 15) – ASSEMBLEA STRAORDINARIA</strong> - L’Assemblea Straordinaria è convocata:</p>
  <ul>
    <li>ogniqualvolta il Consiglio Direttivo lo reputi necessario;</li>
    <li>ogniqualvolta ne faccia richiesta motivata almeno la metà dei soci.</li>
  </ul>
  <p>L’Assemblea Straordinaria delibera sulle modifiche dello statuto, sulla trasformazione, fusione o scissione e sullo scioglimento dell’Associazione. Per modificare lo statuto occorrono, in prima convocazione, il voto favorevole della metà più uno degli associati; in seconda convocazione, è necessaria la presenza (in proprio o per delega) di almeno la metà degli associati e il voto favorevole dei tre quarti dei presenti. Qualora in seconda convocazione non si raggiunga il quorum costitutivo, è possibile indire una terza convocazione, a distanza di almeno 15 giorni dalla seconda, nella quale la deliberazione in merito a modifiche statutarie sarà valida qualunque sia il numero dei soci intervenuti o rappresentati, purché adottata all’unanimità. Per deliberare lo scioglimento dell’Associazione e la devoluzione del patrimonio occorre il voto favorevole di almeno tre quarti degli associati. In alcune deliberazioni, come quelle relative al bilancio o alla responsabilità degli Organi Sociali, i componenti del Consiglio Direttivo non hanno diritto di voto.</p>

  <p><strong>Articolo 16) - CONVOCAZIONE ASSEMBLEA</strong> - In prima convocazione l’Assemblea, ordinaria o straordinaria, è regolarmente costituita con la presenza di almeno la metà più uno dei soci; in seconda convocazione l’Assemblea, qualunque sia il numero degli intervenuti, delibera validamente a maggioranza assoluta dei voti dei soci presenti su tutte le questioni poste all’ordine del giorno.</p>

  <p><strong>Articolo 17) – SCIOGLIMENTO</strong> - Lo scioglimento dell’Associazione è deliberato dall’Assemblea generale dei soci, convocata in seduta straordinaria. Lo scioglimento, inoltre, avviene anche qualora venga meno il numero minimo dei componenti del Consiglio Direttivo previsto dalla legge e non si provveda, in tempi ragionevoli, alla rielezione dei membri mancanti, determinando la cessazione dell’Associazione per la mancanza dell’Organo Direttivo preposto al coordinamento e alla direzione delle attività istituzionali. All’atto dello scioglimento, l’Assemblea delibererà la destinazione dell’eventuale residuo attivo del patrimonio, che sarà devoluto a favore di un’altra associazione avente finalità analoghe o, in caso di fini sportivi, secondo quanto previsto dalla legge 289/2002 e successive modificazioni o nuove disposizioni legislative, come previsto dal comma 8 lettera b dell’art. 148 del TUIR.</p>

  <p><strong>Articolo 18) – VOTAZIONI</strong> - Le votazioni possono avvenire per alzata di mano o a scrutinio segreto. Alla votazione possono partecipare tutti i soci aventi diritto di voto.</p>

  <p><strong>Articolo 19) - PRESIDENTE</strong> - L’Assemblea, sia ordinaria che straordinaria, è presieduta da un Presidente nominato dalla stessa Assemblea; le deliberazioni adottate devono essere riportate in un apposito libro dei verbali.</p>

  <p class="fw-bold">CONSIGLIO DIRETTIVO</p>

  <p><strong>Articolo 20) – CONSIGLIO DIRETTIVO</strong> - L’organo di amministrazione è composto da un numero di membri non inferiore a 3 e non superiore a 7, eletti dall’Assemblea dei soci. I membri dell’Organo di controllo restano in carica per 3 anni e sono rieleggibili per 2 mandati consecutivi; possono farne parte esclusivamente gli associati. Nel caso in cui, per dimissioni o altre cause, uno dei membri decada dall’incarico, l’Assemblea dei soci provvede alla sostituzione nella seduta immediatamente successiva oppure l’organo nomina il primo tra i non eletti, salvo ratifica da parte dell’Assemblea, che rimane in carica fino allo scadere dell’intero organo. Se oltre la metà dei membri decadono, l’Assemblea deve provvedere alla nomina di nuovi componenti. L’organo di amministrazione:
  </p>
  <ul>
    <li>nomina al suo interno un Presidente, un Vicepresidente e un Segretario;</li>
    <li>cura l’esecuzione delle deliberazioni dell’Assemblea;</li>
    <li>predispone il bilancio o rendiconto;</li>
    <li>delibera sulle domande di nuove adesioni e sui provvedimenti di esclusione dei soci;</li>
    <li>delibera sull’eventuale regolamento interno e le sue variazioni;</li>
    <li>provvede alle attività di ordinaria e straordinaria amministrazione non riservate all’Assemblea.</li>
  </ul>
  <p>L’organo di amministrazione è presieduto dal Presidente o, in sua assenza, dal Vicepresidente o dal membro più anziano; viene convocato con comunicazione scritta (anche via e-mail) almeno 15 giorni prima della riunione. In difetto di tale formalità, il Consiglio è comunque validamente costituito se risultano presenti tutti i consiglieri. Di norma è convocato ogni 6 mesi, oppure quando il Presidente, o in sua vece il Vicepresidente, lo ritenga opportuno o quando almeno due terzi dei componenti ne facciano richiesta. Le deliberazioni sono assunte con la presenza della maggioranza dei membri e il voto favorevole della maggioranza degli intervenuti. Se l’organo è composto da soli tre componenti, esso è validamente costituito e delibera quando sono presenti tutti. I verbali di ogni adunanza, redatti in forma scritta a cura del Segretario o di chi svolge le sue funzioni, e sottoscritti dal Segretario e dal Presidente, vengono conservati agli atti.</p>

  <p><strong>Articolo 21) - RAPPRESENTANZA LEGALE</strong> - Il Presidente rappresenta l’Associazione a tutti gli effetti di fronte a terzi e in giudizio, possedendo la rappresentanza legale e la firma sociale. Egli ha la responsabilità generale della conduzione e del buon andamento degli affari sociali, firmando gli atti che impegnano l’Associazione nei confronti dei soci e di terzi, e può aprire e gestire, anche a firma singola, conti correnti. Il Presidente sovrintende all’attuazione delle deliberazioni dell’Assemblea e del Consiglio Direttivo e può delegare parte dei propri compiti a uno o più consiglieri; in caso di impedimento, il Vicepresidente lo sostituisce in tutte le attribuzioni.</p>

  <p><strong>Articolo 22) - IL REVISORE UNICO DEI CONTI</strong> - Il Revisore Unico dei Conti, se nominato, ha funzioni di controllo amministrativo ed è eletto dall’Assemblea, anche tra i non associati. Rimane in carica per la durata del Consiglio Direttivo ed è rieleggibile. Egli controlla l’amministrazione dell’Associazione, la corrispondenza del bilancio alle scritture contabili e vigila sul rispetto del presente statuto. Può partecipare alle riunioni del Consiglio Direttivo e delle Assemblee, senza diritto di voto, e predispone la propria relazione annuale in tema di bilancio consuntivo.</p>

  <p><strong>Articolo 23) - ORGANO DI CONTROLLO</strong> - L’organo di controllo, anche monocratico, è nominato nei casi e nei modi previsti dall’art. 30 del D.Lgs. 117/2017. Esso:
  </p>
  <ul>
    <li>vigila sull'osservanza della legge, del presente statuto e dei principi di corretta amministrazione;</li>
    <li>verifica l’adeguatezza dell’assetto organizzativo, amministrativo e contabile e il suo concreto funzionamento;</li>
    <li>esercita compiti di monitoraggio per verificare l’osservanza delle finalità civiche, solidaristiche e di utilità sociale;</li>
    <li>attesta che il bilancio sociale sia stato redatto in conformità alle linee guida previste;</li>
    <li>può, se superati i limiti stabiliti dal D.Lgs. 117/17 all’art. 31, procedere alla revisione legale dei conti, con revisori legali iscritti nell’apposito registro.</li>
  </ul>
  <p>Il componente dell’organo di controllo può in qualsiasi momento procedere ad atti di ispezione e controllo, potendo richiedere agli amministratori informazioni sull’andamento delle operazioni sociali o su particolari affari. È nominato nei casi previsti dal D.Lgs. 117/2017.</p>

  <p><strong>Articolo 24) - PERSONALE RETRIBUITO</strong> - L’Associazione può avvalersi di personale retribuito nei limiti previsti dall’art. 36 del D.Lgs. 117/2017. I rapporti con il personale sono disciplinati dalla legge e da un apposito regolamento adottato dall’Associazione.</p>

  <p class="fw-bold">ASSICURAZIONE DELL'ASSOCIAZIONE E VOLONTARI</p>

  <p><strong>Articolo 25)</strong> - Gli associati volontari che prestano attività di volontariato sono assicurati per malattie, infortuni e per la responsabilità civile verso terzi ai sensi dell’art. 18 del D.Lgs. 117/2017. Per le obbligazioni assunte dalle persone che rappresentano l’Associazione, i terzi possono far valere i loro diritti sul fondo comune. L’Associazione può assicurarsi anche per i danni derivanti da responsabilità contrattuale ed extra contrattuale.</p>

  <p><strong>Articolo 26) - CLAUSOLA COMPROMISSORIA</strong> - Qualsiasi controversia dovesse sorgere per l'interpretazione e l'esecuzione del presente statuto, tra gli organi, tra i soci oppure tra organi e soci, dovrà essere devoluta a una procedura di conciliazione, la quale verrà avviata da un amichevole conciliatore che opererà secondo i principi di indipendenza, imparzialità e neutralità, senza formalità di procedura, entro 60 giorni dalla nomina. Il conciliatore, se non individuato preventivamente dall’assemblea, sarà nominato di comune accordo tra le parti contendenti e, in mancanza di accordo entro 30 giorni, dalla stessa nomina. La decisione raggiunta con l’ausilio del conciliatore avrà effetto di accordo direttamente stipulato tra le parti. In caso di mancato accordo, la controversia sarà decisa in via definitiva dalla prima Assemblea convocata a maggioranza dei componenti.</p>

  <p><strong>SCIOGLIMENTO DELL’ASSOCIAZIONE</strong></p>

  <p><strong>Articolo 27)</strong> - Lo scioglimento dell’Associazione deve essere deliberato dall’Assemblea Straordinaria con il voto favorevole di almeno tre quarti degli associati aventi diritto di voto. In caso di scioglimento, il patrimonio residuo sarà devoluto, previo parere positivo dell’Ufficio Regionale del Registro Unico Nazionale del Terzo Settore e salva la destinazione imposta dalla legge, ad altri enti del terzo settore, secondo quanto previsto dal D.Lgs. 117/2017.</p>

  <p class="fw-bold">DISPOSIZIONI FINALI</p>

  <p><strong>Articolo 28)</strong> - Si stabilisce che l’Associazione si affilia ad uno o più enti riconosciuti dal Ministero dell’Interno, conformandosi ai loro statuti, norme e regolamenti.</p>

  <p><strong>Articolo 29) - NORME TRANSITORIE</strong></p>
  <p>Le disposizioni del presente Statuto che presuppongono l’istituzione e l’operatività del RUNTS, ovvero l’adozione di successivi provvedimenti normativi, si applicheranno e produrranno effetti nel momento in cui, rispettivamente, il medesimo Registro verrà istituito e sarà operante ai sensi di legge e i successivi provvedimenti attuativi saranno emanati ed entreranno in vigore.</p>
  <p>Le clausole statutarie incompatibili o in contrasto con la disciplina del Codice del Terzo Settore cesseranno di avere efficacia a decorrere dall’entrata in vigore del RUNTS.</p>
  <p>
    1. Tutti gli adempimenti relativi all’iscrizione al Registro Unico Nazionale del Terzo Settore, che risultino incompatibili con l’attuale disciplina, troveranno applicazione all’operatività del RUNTS.<br>
    2. A decorrere dal termine di cui all’art. 104 del D.Lgs. 117/17, in coerenza con l’interpretazione data al medesimo articolo dall’art. 5-sexies del D.L. 148/2017, la qualifica di ONLUS cesserà di avere efficacia e si applicheranno le disposizioni fiscali contenute nel Titolo X del D.Lgs. 117/17.<br>
    3. L’acronimo ETS potrà essere inserito nella denominazione, in via automatica, e sarà utilizzabile nei rapporti con i terzi, negli atti, nella corrispondenza e nelle comunicazioni con il pubblico solo dopo aver ottenuto l’iscrizione al Registro Unico Nazionale del Terzo Settore.<br>
    4. Solo per le associazioni iscritte o interessate ad iscriversi all’Anagrafe delle Onlus: le disposizioni contenute negli articoli 2, 15, 16 e 20, incompatibili con la qualifica di ONLUS, avranno efficacia solo dopo l’iscrizione al RUNTS. Finché l’Associazione risulterà iscritta al Registro regionale delle associazioni di promozione sociale e all’Anagrafe delle Onlus, essa dovrà perseguire esclusivamente finalità di solidarietà sociale e ha il divieto di:
    <br>&nbsp;&nbsp;&ndash; svolgere attività diverse da quelle menzionate alla lettera a) dell’art. 10 del D.Lgs. 460/97, ad eccezione di quelle direttamente connesse;
    <br>&nbsp;&nbsp;&ndash; distribuire, anche indirettamente, utili, avanzi di gestione, fondi, riserve o capitale durante la vita dell’Associazione, a meno che la destinazione o la distribuzione non siano imposte per legge o effettuate a favore di altre Onlus che, per legge, statuto o regolamento, facciano parte della medesima struttura unitaria.
  </p>
  <p>L’Associazione ha inoltre l’obbligo di:</p>
  <ul>
    <li>impiegare gli utili o gli avanzi di gestione per la realizzazione delle attività istituzionali e di quelle ad esse direttamente connesse;</li>
    <li>devolvere il patrimonio, in caso di scioglimento per qualunque causa, ad altre Onlus o a fini di pubblica utilità, previo parere dell’organismo di controllo di cui all’art. 3, comma 190, della L. 662/1996, salvo diversa destinazione imposta dalla legge.</li>
  </ul>
  <p>L'Associazione utilizzerà, nella denominazione e in qualsiasi segno distintivo o comunicazione rivolta al pubblico, la locuzione "organizzazione non lucrativa di utilità sociale" o l'acronimo "ONLUS".</p>
  <p><strong>Articolo 30)</strong> - Per tutto quanto non previsto dal presente Statuto si fa rinvio alle norme di legge e ai principi generali dell’ordinamento giuridico italiano, nonché alle leggi speciali sulle associazioni.</p>

  <p class="mt-4">Letto, confermato e sottoscritto in Salerno (SA) il 13/04/2023<br>
    Presidente: Scannapieco Vincenzo<br>
    Vice Presidente: Dipino Francesco<br>
    Segretaria: Dell’Isola Gianmarco</p>
</div>

<!-- Include footer -->
<div id="footer-placeholder"></div>

<!-- Bootstrap JS + Popper -->
<script src="https://cdn.jsdelivr.net/npm/bootstrap@5.3.0/dist/js/bootstrap.bundle.min.js"></script>
<!-- Script personalizzato -->
<script src="assets/js/script.js"></script>
</body>
</html>
